# Завдання
## Узагальнене формулювання завдання до лабораторної роботи

Програма повинна задовольняти такі вимоги:
- Згідно з конкретним завданням, користувач повинен мати можливість увести рядки, слова чи символи, додаткові дані з клавіатури за запитом.
- На екрані обов’язково повинні зберігатися як вихідний рядок, так і результат роботи програми.
- Повинно бути передбачено можливість, не виходячи з програми, продовжити її випробування.

## Варіанти завдань до лабораторної роботи
#### Варіант №1
Дано речення, слова в якому розділено пробілами. Підрахувати кількість літер `"а"` в кожному слові.

#### Варіант №2
Дано текст. Визначити в ньому всі слова, у яких частка заданого символу максимальна.

*Приклад*:

Текст: ``"Veni, vidi, vici"`` («Прийшов, побачив, переміг.»).

Символ: `'i'`.

Результат: слова `"vidi"`, `"vici"`, частка символу дорівнює 0,5.

#### Варіант №3
Дано речення, слова в якому розділено пробілами. Поміняти місцями перше й останнє слова.

#### Варіант №4
Дано текст. Виділити з нього всі слова, які не містять однакових символів. Різницю малих і великих літер до уваги не брати.

#### Варіант №5
Дано `N` речень. Знайти в кожному перше слово й надрукувати всі знайдені слова в рядок через пробіл.

#### Варіант №6
Дано `N` речень. Підрахувати кількість слів у кожному реченні і вивести на екран.

#### Варіант №7
Дано речення, слова в якому розділено пробілами. Підрахувати кількість слів, які починаються з літери, якою закінчується попереднє слово.

#### Варіант №8
Дано текст. Знайти та вивести на екран слова, які починаються й закінчуються однаковим символом.

#### Варіант №9
Дано речення, слова в якому розділено пробілами. Упорядкувати слова за зростанням їхньої довжини.

#### Варіант №10
Дано `N` речень, слова в яких розділено пробілами. Вивести їх на екран у порядку зростання кількості слів у реченні.

#### Варіант №11
Дано речення, слова в якому розділено пробілами. Скласти з нього два речення за правилом: у перше переписати всі парні за порядком слова, а в друге — непарні.

#### Варіант №12
Дано `N` речень, слова в яких розділено пробілами. Скласти новий текст за таким правилом: виключити з тексту всі слова на букву `'a'`.

#### Варіант №13
Дано речення, слова в якому розділено пробілами. Підрахувати кількість літер і цифр в останньому слові.

#### Варіант №14
Дано текст. Визначити, чи є він паліндромом, тобто чи читається однаково як зліва направо, так і справа наліво. Різницю малих і великих літер до уваги не брати.

*Приклад тексту-паліндрому*: «Я несу гусеня».

#### Варіант №15
Дано текст. Виділити з тексту всі слова, які є оберненими одне до одного. Різницю малих і великих літер до уваги не брати.

*Приклад*: ``"top apple pot"``. Тут `top` і `pot` — обернені одне до одного слова.

#### Варіант №16
Дано речення, слова в якому розділено пробілами. Поміняти місцями парні й непарні за порядком слова.

#### Варіант №17
Дано текст. Знайти в ньому та вивести на екран усі симетричні слова. Різницю малих і великих літер до уваги не брати.

*Приклад симетричного слова*: Anna.

#### Варіант №18
Дано `N` речень. Знайти в кожному останнє слово й надрукувати всі такі слова в рядок через пробіл.

#### Варіант №19
Дано текст англійською мовою. Знайти всі слова, що містять найбільшу кількість латинських голосних (`а, e, i, o, u, y`).

#### Варіант №20
Дано речення, слова в якому розділено пробілами. Упорядкувати слова за алфавітом (тільки за першою літерою).

#### Варіант №21
Змініть рядок, уклавши кожне число в ньому в лапки. 

#### Варіант №22
Знайти в рядку найдовшу послідовність пробілів і замінити її точками. 

#### Варіант №23
У рядку слова можуть повторюватися. Отримати новий рядок, в якому всі слова зустрічаються тільки один раз.
 
#### Варіант №24
Сформуйте новий рядок, в якому всі слова старого рядка будуть йти в порядку збільшення довжини.

#### Варіант №25
В рядку є слова і цілі числа в довільному порядку. Сформувати новий рядок, в якому всі числа будуть збільшені в два рази.

#### Варіант №26
Уведений  рядок зашифрувати за наступним принципом: замінити кожен символ на наступний по порядку символ таблиці ASCII.

#### Варіант №27
З уведеного рядка видалити всі цифри і малі латинські букви.

#### Варіант №28
Уведений рядок. Група символів, розділених пробілами (одним або декількома) і не містять пробілів всередині себе, називаються словами. Перетворити рядок так, щоб порядок символів в кожному слові змінився на протилежний.

*Приклад*:    
- вихідний рядок: `'file    5 * 6   -6.7   aab'`
- результуючий рядок: `'elif    6 * 5  7.6-    baa'`

#### Варіант №29
Визначити, чи є заданий рядок правильним записом ідентифікатора (можливо з пробілами спереду і/або ззаду).

#### Варіант №30
В уведеному рядку подвоїти всі цифри і малі латинські букви.
