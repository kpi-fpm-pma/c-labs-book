## Узагальнене формулювання завдання до лабораторної роботи

Потрібно написати програму, у якій динамічні масиви створюються та опрацьовуються відповідно до завдання.

Програма повинна виконувати такі функції:
1. Уведення розміру вихідних матриці чи вектора.
1. Формування масиву (матриці) за допомогою бібліотекових функцій `malloc()` або `calloc()`.
1. Заповнення масивів (можна випадковими числами).
1. Виконання завдання варіанту, формування нового масиву, результату.
1. Виведення на екран масиву й результату.
1. Видалення масивів за допомогою бібліотекової функції `free()`.

## Варіанти завдань до лабораторної роботи
#### Варіант №1
Дано квадратну матрицю $A$ розмірності `m` і вектор $b$ розміру `m`. Записати на головну діагональ матриці елементи вектора, а у вектор — елементи головної діагоналі матриці.

#### Варіант №2
Вибрати максимальний елемент матриці $A$ (розмірності `m x n`).

Елементи парних рядків розділити на цей елемент, а до елементів непарних додати його.

#### Варіант №3
Знайти мінімальний елемент матриці $A$ (розмірності `m x n`), поміняти його місцями з першим елементом.

#### Варіант №4
Дано матрицю $A$ розмірності `m x n`. Обчислити суми елементів кожного стовпця. Визначити найбільше значення цих сум і номер відповідного стовпця.

#### Варіант №5
У матриці $A$ розмірності `m x n` знайти добуток від’ємних елементів у кожному стовпці та кількість нульових елементів у матриці.

#### Варіант №6
Дано дві матриці $А$ і $В$ однакової розмірності `m x n`. Одержати матрицю $C=\max(A_{ij}, B_{ij})$ і матрицю $D=\min(A_{ij}, B_{ij})$.

#### Варіант №7
Дано матрицю $A$ розмірності `m x n`. Знайти суму мінімальних елементів кожного стовпця матриці.

#### Варіант №8
Дано матрицю $А$ розмірності `m x k` і матрицю $B$ розмірності `k x n`. Одержати матрицю $С = A * В$.

#### Варіант №9
Дано матрицю $А$ розмірності `m x n`. Обчислити суму максимальних елементів кожного стовпця матриці.

#### Варіант №10
Дано матрицю $А$ розмірності `m x n`. Упорядкувати матрицю за зростанням елементів у кожному стовпці.

#### Варіант №11
Дано одновимірний масив `a` з `m` елементів. Уводиться число `k`, $k < m$. Одержати з `a` матрицю з `k` елементам в кожному рядку. Відсутні елементи замінити на нулі.

#### Варіант №12
У матриці $А$ розмірності `m x k` переставити елементи в рядках так, щоб за діагоналлю їх було впорядковано за зростанням.

#### Варіант №13
У матриці $А$ розмірності `m x n` видалити рядок із заданим номером.

#### Варіант №14
У матриці $А$ розмірності `m x n` видалити стовпець із заданим номером.

#### Варіант №15
У матрицю $А$ розмірності `m x n` додати рядок із заданим номером.

#### Варіант №16
У матриці $А$ розмірності `m x n` видалити всі рядки, у яких зустрічається задане число.

#### Варіант №17
У матриці $А$ розмірності `m x n` видалити всі стовпці, у яких зустрічається задане число.

#### Варіант №18
У матриці $А$ розмірності `m x n` видалити рядок і стовпець, на перетині яких розташовано мінімальний елемент.

#### Варіант №19
У матрицю $А$ розмірності `m x n` додати стовпець із заданим номером.

#### Варіант №20
З одновимірного масиву розмірності `n` видалити елемент із заданим номером і додати `k` елементів, починаючи з заданого.

#### Варіант №21
Поміняти місцями мінімальний елемент матриці $Р$(`9 х 11`) і елемент, значення якого збігається з заданим `X`. Якщо зазначений елемент в матриці відсутній, вивести повідомлення про це.

#### Варіант №22
Підрахувати число елементів матриці $Q$(`9 х 11`), залишок від ділення яких на п'ять дорівнює одиниці.

#### Варіант №23
Обчислити суму всіх елементів матриці $В$(`10 х 10`), що лежать зліва від головної діагоналі.

#### Варіант №24
Знайти різницю між сумами елементів, що лежать на головній і побічної діагоналях матриці $М$(`7 х 7`).

#### Варіант №25
Сформувати одновимірний масив, кожен елемент якого дорівнює кількості негативних елементів відповідного стовпця заданої цілочисельної матриці.

#### Варіант №26
У матриці $D$(`4 x 4`) визначити максимальний елемент серед позитиних, мінімальний серед негативних і поміняти їх місцями.

#### Варіант №27
У матриці  $А$(`4 x 4`) замінити перший нуль в кожному стовпці на кількість нулів у цьому стовпці.

#### Варіант №28
Задана матриця $C$(`5 x 5`). Отримати вектор $b$, кожен елемент якого дорівнює кількості нулів, що стоять в стовпці матриці.

#### Варіант №29
Задана матриця $В$(`4 x 4`). Якщо в рядку є хоча б одна одиниця, то замінити цей рядок нулями.

#### Варіант №30
Задана матриця $С$(`5 x 5`). Якщо мінімальний елемент знаходиться в першому рядку, то всі елементи, які стоять в рядку за ним, замінити нулями.