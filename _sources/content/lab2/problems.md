# Завдання
## Узагальнене формулювання завдання до лабораторної роботи
Завдання складається з двох частин:
- операції для роботи з одновимірними масивами (векторами);
- операції для роботи з двовимірними масивами (матрицями).

Програма повинна задовольняти такі вимоги:
- Розмірності векторів і матриць уводять із клавіатури (якщо інше не обумовлено у варіанті завдання).
- Для статичних масивів можна за потреби визначити максимальну розмірність, а під час тестування запитувати в користувача, указавши при цьому максимально можливу зарезервовану в програмі розмірність.
  1.	Повинно бути передбачено варіанти заповнення масивів із клавіатури та за допомогою генератора псевдовипадкових чисел. 
  2.	Для одновимірних масивів виконати, згідно вимог, відповідні алгоритми сортування або пошуку.
- У програми повинен бути «дружній» інтерфейс користувача: усі уведення користувача (діапазони, типи даних) повинні перевірятися. Кожну елементарну взаємодію з користувачем (запрошення до уведення, діагностика, виведення результатів роботи) повинно бути коректно оформлено, подано в однозначно зрозумілому форматі та виведено на екран.
- На екрані обов’язково повинні зберігатися як вихідний, так і результуючий масиви. Для завдань по одновимірним масивам додатково виводити масив після сортування.
  1.	Своєчасно повинно виконуватися очищення екрану та встановлння курсора в потрібне знакомісце.
  2.	Повинно бути передбачено можливість, не виходячи з програми, продовжити її випробування.

## Варіанти завдань до лабораторної роботи
### Опрацювання векторів
#### Варіант №1
- Вставити після кожного п'ятого елемента масиву `A(n)` значення, яке дорівнює загальній кількості трьох попередніх елементів.
- Впорядкувати масив методом обмінного сортування по зростанню.

#### Варіант №2
- Визначити найбільший елемент у масиві `A` і найменший  елемент у масиві `B`.
- Впорядкувати масив методом сортування Шелла по спадаючій.

#### Варіант №3
- Дано одновимірний масив `A`, що складається з `n` елементів. Переписати в одновимірний масив `B` всі елементи, розташовані між максимальним і мінімальним значеннями масиву `A`.
- Впорядкувати масив методом швидкого сортування (метод Хоара).

#### Варіант №4
- Визначити добуток найбільшого елемента в масиві `A` й найменшого елемента в масиві `B`.
- Впорядкувати масив методом обмінного сортування по спадаючій.

#### Варіант №5
- Дано одновимірний масив `A`, що складається з `n` елементів. Підрахувати максимальну кількість нулів, що йдуть поспіль.
- Впорядкувати масив методом обмінного сортування по зростанню.

#### Варіант №6
- Дано одновимірний масив `A`, що складається з `n` елементів. Визначити різницю найбільшого і найменшого елементів у масиві `A`.
- Впорядкувати масив методом методом фон Неймана.

#### Варіант №7
- Дано одновимірний масив `A`, що складається з `n` елементів. Перенести в початок масиву всі парні елементи, а в кінець масиву — усі непарні.
- Впорядкувати масив методом лінійної вставки.

#### Варіант №8
- Визначити середнє арифметичне найменших елементів масивів `A` і `B`.
- Впорядкувати масив методом човникового сортування.

#### Варіант №9
- Дано одновимірний масив `A`, що складається з `n` елементів. Підрахувати максимальну кількість від’ємних елементів, що йдуть поспіль.
- Впорядкувати масив методом сортування Шелла.

#### Варіант №10
- Дано одновимірний масив `A`, що складається з `n` елементів. Знайти перший та останній додатні елементи масиву, підрахувати кількість елементів, розташованих між ними. 
- Впорядкувати масив методом обмінного сортування по зростанню.

#### Варіант №11
- Дано одновимірний масив `A`, що складається з `n` елементів. Підрахувати максимальну кількість додатних елементів, розташованих між нулями.
- Впорядкувати масив методом швидкого сортування (метод Хоара).

#### Варіант №12
- Дано одновимірний масив `A`, що складається з `n` елементів. Нехай від’ємні елементи розбивають його на групи. Знайти групу додатних елементів масиву з максимальною сумою.
- Впорядкувати масив методом Шейкер-сортування (бульбашкове сортування, чергуючи напрямок проходу по масиву).

#### Варіант №13
- Дано одновимірний масив `A`, що складається з `n` елементів. Скільки значень елементів у масиві `A` зустрічається більше одного разу?
- Впорядкувати масив методом обмінного сортування по зростанню.

#### Варіант №14
- Дано одновимірний масив `A`, що складається з `n` елементів. Скільки значень елементів зустрічається в масиві по 3 рази?
- Впорядкувати масив методом лінійної вставки.

#### Варіант №15
- Дано одновимірний масив `A`, що складається з `n` елементів. Визначити найбільшу за модулем різницю між сусідніми елементами масиву.
- Впорядкувати масив методом швидкого сортування (метод Хоара).

#### Варіант №16
- Дано одновимірний масив `A`, що складається з `n` елементів. Визначити найменшу з різниць $|a_i|-|a_{n-i+1}|$, де `n` — парне.
- Впорядкувати масив комбінованим методом швидкого сортування з методом «бульбашки».

#### Варіант №17
- Дано одновимірний масив `A`, що складається з `n` елементів. Визначити кількість чисел, що входять у масив по одному разу.
- Впорядкувати масив методом методом фон Неймана.

#### Варіант №18
- Дано одновимірний масив `A`, що складається з `n` елементів. Виключити з масиву всі нульові елементи, розташовані між максимальним і мінімальним елементами.
- Впорядкувати масив методом обмінного сортування по спадаючій.

#### Варіант №19
- Дано одновимірний масив `A`, що складається з `n` елементів. Визначити найменше зі значень $2/(a_i+a_i^2)$.
- Впорядкувати масив методом човникового сортування.

#### Варіант №20
- Дано одновимірний масив `A`, що складається з `n` елементів. Визначити номер найбільшого елемента масиву `A` та найбільшого значення серед модулів елементів масиву `A`.
- Впорядкувати масив методом Шейкер – сортування (бульбашкове сортування, чергуються напрямок проходу по масиву).

#### Варіант №21
- Сформувати новий масив з позитивних непарних елементів  заданого масиву `Р (n)`.
- Впорядкувати масив методом лінійної вставки.

#### Варіант №22
- Знайти суму парних елементів масиву `М (n)`, що мають парні індекси.
- Впорядкувати масив методом обмінного сортування по спадаючій.

#### Варіант №23
- Обчислити суму позитивних елементів масиву `М (n)`, кратних заданому натуральному `а`.
- Впорядкувати масив методом лінійної вставки.

#### Варіант №24
- Сформувати новий масив з елементів заданого цілочисельного масиву `А (n)`, значення яких зустрічаються в ньому неодноразово. У новому масиві все значення повинні бути унікальними.
- Впорядкувати масив комбінованим методом швидкого сортування з методом «бульбашки».

#### Варіант №25
- Знайти 2 перших елемента в масиві `С (n)`, значення яких не потрапляють в заданий з клавіатури діапазон `[a, b]`. Поміняти їх місцями.
- Впорядкувати масив методом човникового сортування.
#### Варіант №26
- Сформувати 2 масиви дійсних чисел: `A(n)`і `B(n)`. Обчислити $(a_1+b_n)*(a_2+b_{n-1})*\ldots*(a_n+b_1)$.
- Упорядкувати будь-який масив (`А` чи `В`) методом обмінного сортування по спадаючій.

#### Варіант №27
- Сформувати масив із 30 цілих чисел. Роздрукувати їх в зворотному порядку по 6 чисел в рядку.
- Упорядкувати вихідний масив методом фон Неймана.

#### Варіант №28
- Сформувати 2 масиви цілих чисел: `A(n)`і `B(n)`. Перетворити послідовність $b_1, b_2,\ldots,b_n$ за правилом: якщо $a_i \le 0$, то $b_i$ збільшити в 10 разів, інакше, $b_i$ замінити нулем.
- Упорядкувати вихідний масив `B` методом сортування прямим вибором.

#### Варіант №29
- Сформувати одновимірний масив, в якому є позитивні і негативні елементи . Замінити негативні елементи на протилежні за знаком.
- Упорядкувати вихідний масив методом сортування вставками.

#### Варіант №30
- Сформувати одновимірний масив дійсних чисел. З нього отримати масив, що складається з цілих частин початкового масиву.
- Виконати сортування обміном результуючого масиву.

### Опрацювання матриць
#### Варіант №1
Для матриці з 3 стовпців і 7 рядків надрукувати номери рядків, у яких третій елемент у рядку більший від суми двох інших, і число таких рядків.

#### Варіант №2*
Дано матриці $A$ й $B$ розмірів `k x m` і `m x l`, відповідно. Знайти $A * B$.

#### Варіант №3
Для матриці з 3 рядків і 6 стовпців надрукувати номери стовпців, у яких перший елемент менший від другого, а другий — менший від третього, і число таких стовпців.

#### Варіант №4
Дано матрицю з цілих чисел, розмірністю не менше `5 x 5`. Матрицю для вдалого тестування заповняти вручну. Зібрати всі нульові елементи вище за головну діагональ (заповнення здійснювати паралельно головній діагоналі).

#### Варіант №5
Розглядаючи матрицю $A$ (`n x n`) як складену з чотирьох квадратів, поміняти в ній центрально-симетричні квадрати один з одним місцями.

#### Варіант №6*
Дано матрицю $A$:
а) розміру `m x m`;
б) розміру `m x n`.
Одержати матрицю $AA^T$, де $T$ — операція транспонування (розмір результуючої матриці повинен бути `m x m`).

#### Варіант №7
Дано матрицю з цілих чисел. Зібрати всі від’ємні елементи вище за побічну діагональ (заповнення здійснювати за рядками).

#### Варіант №8
Знайти всі сідлові точки матриці $A$ (`n x m`). Матриця має сідлову точку $a_{ij}$, якщо $a_{ij}$ є мінімальним елементом в *i*-му рядку і максимальним елементом у *j*-му стовпці.

#### Варіант №9*
Дано квадратні матриці $A$ та $B$ порядку `n`. Одержати матрицю $AB-BA$.

#### Варіант №10
Дано матрицю з цілих чисел. У рядках, усі елементи яких парні, розташувати елементи у зворотному порядку.

#### Варіант №11*
Дано квадратну матрицю $A$ порядку `m`. Одержати матриці $\frac{1}{2}(A + A^T)$ і $\frac{1}{2}(A - A^T)$, де $T$ — операція транспонування.

#### Варіант №12
Дано матрицю з 2 рядків і 10 стовпців. Перший елемент кожного стовпця являє собою абсцису, другий — ординату однієї з 10 точок площини $XOY$. Надрукувати номери стовпців, якими представлено точки першої чверті площини, а також загальну кількість таких стовпців.

#### Варіант №13
Дано квадратну матрицю $A$ порядку `n`. Одержати матрицю $A*B$, де елементи матриці $B$ обчислюють за формулою: $b_{ij} = \frac{1}{i+j-1}$.

#### Варіант №14
Дано матрицю з дійсних чисел. Знайти максимальний і мінімальний елементи й суму елементів, розташованих між ними.

#### Варіант №15
Дано матрицю з цілих чисел. Зібрати всі додатні елементи масиву вище за головну діагональ (заповнення здійснювати за рядками).

#### Варіант №16
Дано матрицю з 4 стовпцями та 6 рядками. У кожному рядку містяться оцінки одного з 6 студентів із 4 іспитів. Надрукувати номери рядків, яким відповідає середній бал студента, більший від заданої величини, і число таких рядків.

#### Варіант №17
Дано матрицю з 2 стовпців і 10 рядків. Перший елемент кожного стовпця являє собою абсцису, другий — ординату однієї з 10 точок площини $XOY$. Надрукувати відстані від початку координат для точок, які належать кругу з заданим радіусом, і число таких точок.

#### Варіант №18
Розглядаючи матрицю $A$ (`n x n`) як складену з чотирьох квадратів, поміняти в ній квадрати місцями за годинниковою стрілкою.

#### Варіант №19*
Дано квадратну матрицю $A$ порядку `n`. Одержати вектор $A\bar{b}$, де елементи вектора $\bar{b}$ обчислюють за формулою $b_i = \frac{1}{i+2}$.

#### Варіант №20
Для матриці з 3 стовпців і 10 рядків надрукувати суму елементів кожного рядка, для якого значення цієї суми більше від одної заданої величини, але менше від іншої заданої величини, і число таких рядків.

#### Варіант №21
Задана матриця $C$ (`n x n`). отримати вектор $\bar{b}$, кожен елемент якого дорівнює кількості нулів, що стоять в стовпці матриці.

#### Варіант №22
Задана матриця $Q$ (`n x n`). Якщо на головній діагоналі стоїть нуль, то відповідний рядок замінити одиницями.

#### Варіант №23
Задана матриця $D$ (`n x n`). Якщо максимальний елемент матриці стоїть на головній діагоналі, то всі елементи головної діагоналі зробити рівними максимальному.

#### Варіант №24
Переписати перші елементи кожного рядка матриці $D$ (`n x n`), які більше 10, в масив `В`.

#### Варіант №25
Впорядкувати рядки матриці $S$ (`n x m`), що містять нулі, в порядку зростання їх кількості.

#### Варіант №26
Підрахувати середнє арифметичне значення і дисперсію в кожному стовпці матриці. Матриця заповнюється випадковими значеннями за допомогою функції `rand()`. Розміри матриці задаються за допомогою `#define`.

#### Варіант №27
Розташувати по зростанню елементи побічної діагоналі матриці. Елементи матриці — цілі числа.

#### Варіант №28
В матриці дійсних чисел підрахувати середнє арифметичне всіх елементів і обнулити ті елементи, які більше середнього арифметичного значення.

#### Варіант №29
Розташувати по спадаючій елементи головної діагоналі матриці. Елементи матриці цілі числа.

#### Варіант №30
У цілочисленої матриці (`t x m`) підрахувати середнє арифметичне значення. Всі елементи матриці, менші середнього арифметичного, замінити на `-1`, більші — на `1`.
