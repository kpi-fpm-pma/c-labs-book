# Завдання
## Узагальнене формулювання завдання до лабораторної роботи
Завдання складається з двох частин:
- створити програму, використовуючи для реалізації не менше двох функцій;
- створити програму з використанням рекурсії.

### Постановка першого завдання
Програма повинна задовольняти такі вимоги:
- Масиви можна генерувати автоматично, якщо інше не обумовлено в завданні. Решту вихідної інформації потрібно уводити з клавіатури на запит.
- Працювати потрібно тільки через указівники та функції.
- Усі значення функціям потрібно передавати як параметри.
- На екрані обов’язково повинні зберігатися як вихідна інформація, так і результат.

Алгоритми пошуку та сортування масиву (потрібні для окремих завдань) наведено в [додатку Г](../outro/appendixD).

### Постановка другого завдання
Виконуючи це завдання, потрібно скласти алгоритми та програми з використанням рекурсії відповідно до варіанту завдання.
При цьому потрібно враховувати граничні умови виходу з рекурсії.

## Варіанти завдань до лабораторної роботи
### Програма з використанням не менше двох функцій
#### Варіант №1
Дано дві квадратні дійсні матриці 4-го порядку. Надрукувати квадрат тієї з них, в якій найменший слід (сума діагональних елементів), вважаючи, що така матриця одна.

#### Варіант №2
Увести задане число слів із клавіатури. Виконати виведення на екран уведеного символьного масиву. Здійснити сортування слів за зростанням кількості символів. Реалізувати виведення на екран одержаного масиву.

#### Варіант №3
Написати функцію, яка обчислює для заданої квадратної матриці $A$ її симетричну частину $s_{ij}=\frac{a_{ij}+a_{ji}}{2}$ і кососиметричну частину $k_{ij} = \frac{a_{ij}-a_{ji}}{2}$.

#### Варіант №4
Написати функції, які виконують такі математичні операції:
- округлення дійсного числа до значення з заданою точністю;
- визначення послідовності чисел, що ділять задане число націло.

#### Варіант №5
Дано три квадратних матриці $A$, $B$, $C$ 4-го порядку. Надрукувати ту з них, норма якої найменша. Пояснення. Нормою матриці назвемо максимум з абсолютних величин її елементів.

#### Варіант №6
Увести задану кількість чисел із клавіатури. Розділити уведену послідовність на два масиви меншого розміру:
- у першому масиві міститимуться числа, що перевищують середнє арифметичне всієї числової послідовності;
- інші числа повинно бути записано в другий масив.

Результати вивести на екран.

#### Варіант №7
Написати функцію, яка замінює  від'ємні елементи лінійного масиву їх модулями, не користуючись стандартною функцією обчислення модуля. Підрахувати кількість проведених замін.

#### Варіант №8
Написати функцію, яка в заданому рядку видаляє всі пробіли й знаки припинання `{.,;:!?}`. Застосувати її для трьох заданих рядків (рядки вводяться з клавіатури).

#### Варіант №9
Написати функцію інвертування набору символів (заміни порядку їх слідування на протилежний). Вивести нову послідовність на екран.

#### Варіант №10
Підрахувати число точок, розташованих усередині кола радіусом $r$ із центром у початку координат. Координати задано масивами `X[10]` та `Y[10]`. Відстань точки від початку координат обчислювати у функції.

#### Варіант №11
Перетворити декілька масивів, розташувавши в них поспіль тільки додатні елементи, записавши замість інших елементів нулі. Вивести масиви на екран до та після перетворення.

#### Варіант №12
Написати функцію, яка виводитиме матрицю на екран, виділяючи локальні мінімуми матриці червоним кольором. Локальний мінімум — це елемент матриці, менший від усіх своїх сусідів. Крайні рядки та стовпці не розглядаються. Розглядати сусідів тільки згори-знизу та зліва-справа.

#### Варіант №13
Переписати додатні елементи трьох масивів різної довжини в четвертий масив поспіль. Вивести всі чотири масиви на екран.

#### Варіант №14
Обчислити за допомогою функції кількість додатних, від’ємних і нульових елементів різних матриць.

#### Варіант №15
Написати функцію, яка здійснює циклічний зсув на `k` елементів для кожного рядка матриці. Використати її для матриць різного розміру і різних `k`.

#### Варіант №16
Обчислити середнє арифметичне додатних елементів для масивів `a(n1)`, `b(n2)`, `c(n3)`, де `n1` < 30, `n2` < 30, `n3` < 30.

#### Варіант №17
Знайти для двох масивів різного розміру найбільші їхні елементи та порядкові номери цих елементів. Поміняти знайдені елементи місцями. Вивести на екран масиви до та після обміну.

#### Варіант №18
Написати функцію, яка у квадратній матриці зсуває крайні елементи за кільцем, тобто, перший рядок заміщає останній стовпець, останній стовпець — останній рядок, останній рядок — перший стовпець, а перший стовпець — перший рядок.

#### Варіант №19
Знайти периметр фігури $ABCD$ (рисунок 4.3) за заданими сторонами $AB$, $AC$ і $DC$. Написати функцію для розрахунку гіпотенузи прямокутного трикутника за його катетами.

![Ілюстрація до варіанта №19](../images/lab4problem19.png)

Рисунок 4.3 – Ілюстрація до варіанта №19

#### Варіант №20
Дано натуральне число $n$ та цілі числа $a_1,a_2,\ldots,a_n$. Знайти кількість чисел $a_i,~i=1,\ldots,n$, що є повними квадратами. Написати функцію, яка дає можливість розпізнавати повні квадрати.

#### Варіант №21
Написати функцію для обчислення суми факторіалів всіх непарних чисел від 1 до 9.

#### Варіант №22
Написати функцію `StrType(s)`, яка визначає тип рядка `s` (можливі типи − рядок букв, десяткове число, 16-ковий число, двійкове число і т.д.)

#### Варіант №23
Три прямі на площині задані рівняннями $a_kx+b_ky=c_k$, $k = 1,2,3$. Якщо ці прямі попарно перетинаються і утворюють трикутник, тоді знайти його площу. Застосовувати функції.

#### Варіант №24
Магічним квадратом порядку `n` називається квадратна матриця розміром `n x n`, що складається з чисел $1, 2, \ldots, n^2$ так, що суми по кожному стовпцю, кожному рядку і кожній з двох діагоналей рівні між собою. Написати функцію генерації магічного квадрату третього порядку (у якого по три стовпці і рядки). Можна скористатися тим фактом, що число (вираз), що стоїть на перетині його діагоналей, завжди дорівнює $\frac{1}{3}$ магічної константи, яка обчислюється за такою формулою: $\frac{n*(n2+1)}{2}$. Для матриці `3х3` це число дорівнює 15. Будувати будь-який непарний квадрат потрібно починати з центральної комірки верхнього рядку, в яку записати 1. 

#### Варіант №25
Два натуральних числа називаються "дружніми", якщо кожне з них дорівнює сумі всіх дільників іншого, за винятком його самого (такі, наприклад, числа 220 і 284). Вивести на монітор все пари "дружніх" чисел, що не перевершують заданого натурального числа. Застосовувати функції.

#### Варіант №26
Написати функцію `P(X,Y)`, яка  для одновимірного масиву `X` створює масив `Y` за таким правилом: припустимо `m` — найбільший елемент серед `x[i]`.  
Тоді $y_i=x_i^2$, якщо $x_i<m/2$ і $y_i=0$ інакше.

#### Варіант №27
Написати функцію `P(X,Y)`, яка для даного масиву `X` створює масив `Y` за таким правилом: $y_i = x_i - m$, де `m` – середнє арифметичне елементів масиву `X`.

#### Варіант №28
Визначити $Z=(x_1+y_1)/(x_2-y_1)$, де $x_1$ і $x_2$ корені рівняння $2x^2+x-4=0$; $y_1$ і $y_2$ − корені рівняння $2y^2+2y-1=0$. Написати функцію обчислення коренів рівняння.

#### Варіант №29
Увести координати вершин трьох трикутників. Визначити трикутник з меншою площею. Застосовувати функції.

#### Варіант №30
Два простих числа називаються «близнюками», якщо вони відрізняються одне від одного на 2 (наприклад, числа 41 і 43). Знайти всі пари «близнюків» із відрізка `[n, 2n]`, де `n` — задане ціле число, більше 2. Застосовувати функції.

### Програма з використанням рекурсії

#### Варіант №1
Дано послідовність ненульових цілих чисел, ознакою кінця якої служить 0. Використовуючи рекурсію, надрукувати спочатку всі від’ємні, а потім — усі додатні числа послідовності.

#### Варіант №2
Знайти перші `n` чисел Фібоначчі двома способами: за допомогою рекурсії та за допомогою ітерації. Порівняти ефективність алгоритмів. Числа Фібоначчі обчислюють наступним чином:
$F(0)=1,~F(1)=2,~F(n)=F(n-2)+F(n-1)$.

#### Варіант №3
Написати функцію додавання двох чисел, використовуючи тільки операцію додавання одиниці.

#### Варіант №4
Написати рекурсивну функцію, яка обчислює довжину рядка.

#### Варіант №5
Написати рекурсивну функцію:
- обчислення суми цифр натурального числа;
- обчислення кількості цифр натурального числа.

При вирішенні цього завдання не можна використовувати  рядки, списки, масиви (ну і цикли, зрозуміло).

#### Варіант №6
Дано — перший член і різницю арифметичної прогресії. Написати рекурсивну функцію для знаходження:
- *n*-го члена прогресії;
- суми *n* перших членів прогресії.

#### Варіант №7
Задано набір слів. Побудувати з них будь-який ланцюжок таким чином, щоб символ наприкінці слова збігався з символом на початку наступного слова.

#### Варіант №8
Написати рекурсивну процедуру переведення натурального числа з десяткової системи числення у двійкову.

#### Варіант №9
Написати рекурсивну функцію, яка визначає, чи є симетричною частина рядка, починаючи з *i*-го елемента та закінчуючи *j*-м.

#### Варіант №10
Дано цілі числа `m` і `n`, де $0\le m\le n$. Написати рекурсивну функцію `C(m, n)` для обчислення біноміальних коефіцієнтів, тобто числа сполучень за формулою: $C_n^0=C_n^n=1,~C_n^m=C_{n-1}^m+C_{n-1}^{m-1}$.

#### Варіант №11
Написати функцію множення двох чисел, використовуючи тільки операцію додавання.

#### Варіант №12
Знайти найбільший спільний дільник двох натуральних чисел.

#### Варіант №13
Надрукувати послідовність чисел, ознакою кінця якої є 0, у зворотному порядку.

#### Варіант №14
Написати рекурсивну функцію знаходження цифрового кореня натурального числа. Цифровий корінь натурального числа отримують у такий спосіб. Якщо скласти всі цифри цього числа, потім все цифри знайденої суми і повторювати цей процес, то в результаті буде отримано однозначне число (цифра), яка і називається цифровим коренем даного числа.

#### Варіант №15
Дано вектор `X` із `n` дійсних чисел. Знайти мінімальний елемент вектора, використовуючи допоміжну рекурсивную функцію, яка знаходить мінімум серед останніх елементів вектора `X`, починаючи з *i*-го.

#### Варіант №16
Перевірити, чи є фрагмент рядка з *i*-го по *j*-й символ паліндромом.

#### Варіант №17
Дано послідовність додатних чисел, ознакою кінця якої служить від’ємне число. Використовуючи рекурсію, підрахувати кількість чисел та їх суму.

#### Варіант №18
Шляхом розподілу відрізка навпіл знайти з точністю 0,0001 корінь рівняння $\cos(\frac{2}{x})-2\sin(\frac{1}{x})+\frac{1}{x}=0$.

#### Варіант №19
Дано натуральне число `n`. Виведіть слово YES, якщо число `n` є точним ступенем двійки, або слово NO в іншому випадку. Операцією зведення в ступінь користуватися не можна!

Зробити 2 варіанти: а) через рекурсію; б) звичайною функцією.

#### Варіант №20
Увести з клавіатури ціле число `n`. Використовуючи рекурсію, роздрукувати спочатку послідовність, що складається з `n` літер `'А'`, а потім з n літер `'B'`.

#### Варіант №21
Дано натуральне число `n`. Виведіть всі його цифри по одній, в зворотньому порядку, розділяючи їх пробілами або новими рядками.

При вирішенні цього завдання не можна використовувати рядки, списки, масиви (ну і цикли, зрозуміло). Дозволена тільки рекурсія і цілочисельна арифметика.

#### Варіант №22
Дана послідовність натуральних чисел (одне число в рядку), що завершується числом 0. Виведіть всі непарні числа з цієї послідовності, зберігаючи їх порядок.

Не можна використовувати глобальні змінні і передавати будь-які параметри в рекурсивную функцію. Функція отримує дані, зчитуючи їх з клавіатури. Функція не повертає значення, а відразу ж виводить результат на екран. Основна програма повинна складатися тільки з виклику цієї функції.

#### Варіант №23
Дана послідовність натуральних чисел (одне число в рядку), що завершується числом 0. Виведіть перше, третє, п'яте і т.д. з введених чисел (члени послідовності з непарними номерами). Завершальний нуль виводити не треба.

Не можна використовувати глобальні змінні і передавати будь-які параметри в рекурсивную функцію. Функція отримує дані, зчитуючи їх з клавіатури. Функція не повертає значення, а відразу ж виводить результат на екран. Основна програма повинна складатися тільки з виклику цієї функції.

#### Варіант №24
Дана послідовність натуральних чисел (одне число в рядку), що завершується двома числами 0 поспіль. Визначте, скільки разів в цій послідовності зустрічається число 1. Числа, що йдуть після двох нулів, необхідно ігнорувати.

Не можна використовувати глобальні змінні і параметри, що передаються в функцію. Функція отримує дані, зчитуючи їх з клавіатури, а не отримуючи їх у вигляді параметрів.

#### Варіант №25
Написати рекурсивну функцію, що визначає, чи є задане натуральне число простим.

#### Варіант №26
Дано `n` різних натуральних чисел (`n=5`). Знайти всі перестановки цих чисел.

#### Варіант №27
Описати рекурсивну функцію `AllDigits(s)`, яка підраховує суму цифр у рядочку `s`.

#### Варіант №28
Написати рекурсивну функцію, яка перевіряє правильність розстановки дужок в рядку. При правильній розстановці виконуються умови:
- кількість відкриваючих і закриваючих дужок однакова.
- всередині будь-якої пари відкриваюча - відповідна закриваюча дужка, дужки розставлені правильно.

Приклади неправильної розстановки:`) (`, `()) (`, `()) (()` і т.п.

#### Варіант №29
У рядку можуть бути присутніми дужки як круглі, так і квадратні. Кожній відкриваючий дужці відповідає закриваюча того ж типу (круглій — кругла, квадратній — квадратна). Написати рекурсивну функцію, яка перевіряє правильність розстановки дужок в цьому випадку.

Приклад неправильної розстановки: `( [ ) ]`.

#### Варіант №30
Знайти НСД методом Евкліда. Використовувати рекурсивну функцію.
